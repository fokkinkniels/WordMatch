# WordMatch

## Intro

### Het idee

Ik speel soms met mijn zusje een spelletje genaamd Word Wizard, in dit spel draait het erom wie de meest originele woorden kan bedenken binnen een categorie met een specifieke begin letter. Een persoon dobbelt en mag een categorie uitkiezen, daarna mogen de spelers naast hem/haar een categorie kiezen. Als iedereen een categorie heeft wordt er een letter omgedraaid en heeft iedereen 90 seconden om 3 woorden voor zijn/haar eigen categorie op te schrijven en 2 woorden per tegenspeler van hun categorie. Daarna worden alle woorden met elkaar vergeleken en krijgt iedereen een punt per origineel woord dat ze hebben. Als speler 1 dus een woord van speler 2 heeft geraden krijgt speler 1 geen punt hiervoor. Wie het eerst 15 punten heeft heeft het spel gewonnen. Dit spel wil ik in een app maken zodat het altijd en overal gespeeld kan worden. 

### Meer details

Ik wil een app gaan maken om het spel woord wizard te spelen op je telefoon met vrienden. Woord wizard is een bordspel waarbij je kennis over onderwerpen wordt getest door binnen een bepaalde tijd een 3 woorden binnen een categorie met een specifieke begin letter op te schrijven terwijl je je tegenspeelt probeert dwars te liggen door hun woorden te raden. 

Ik wil de app speelbaar maken vanaf een apparaat of vanaf meerdere, hiervoor komt een optie aan het begin van het spel. Om op meerdere apparaten te spelen moeten alle spelers een account hebben en een eigen apparaat met de app. Om de game met meerdere apparaten te spelen is er een internet verbinding nodig om met elkaar te communiceren. Als de game op een apparaat gespeeld wordt is dit offline dus mogelijk vanaf overal. 

De app kan speler profielen onthouden en opslaan voor gebruik in latere games of om scores en games op te slaan zodat je kan zien wie er van je vrienden het beste is. Hiermee zou er ook een soort highscore pagina kunnen komen of een highlight pagina met de beste, meest bizarre of oneerlijkste overwinningen.  

Je hebt geen profiel nodig om online met vrienden te kunnen spelen, je kunt de game met een gast-account spelen waardoor je geen account aan hoeft te maken, echter worden je scores en games dan niet opgeslagen. Als je wel een account hebt kun je ook de accounts van je vrienden toevoegen zodat het makkelijker is om samen een spel te spelen. 

De app krijgt een verificatie feature om te checken of de ingevulde antwoorden wel binnen de categorie vallen en met de goede letter beginnen. Bijvoorbeeld: de categorie is sporten en de letter is een B, een speler geeft als woord Basketbal. De game checkt dan of Basketbal met een B begint, zo ja kijkt de game of basketbal een sport is, als dit niet zo is zal er een opmerking bij komen te staan van “klopt dit?”, want het is natuurlijk mogelijk dat de persoon wel iets weet maar de game dit niet herkent of dat er een spelfout in het antwoord staat. 
